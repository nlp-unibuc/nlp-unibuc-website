Title: Program de master în Procesarea Limbajului Natural (NLP)
Slug: master

### [English version](https://nlp.unibuc.ro/master_en)

## **Cuprins**
- [Introducere](#introducere)
- [Admitere](#admission)
- [Contact](#contact)
- [Cursuri](#cursuri)
- [Cursuri opționale și alte activități](#optionale)
- [Practica de cercetare sau industrială](#practica)
- [După terminarea studiilor](#dupa_master)
- [Structura cursurilor](#structura)


<a name="introducere"></a>
## **Introducere**

Masterul în Procesarea Limbajului Natural (NLP) este unul din primele de acest fel în România și se desfășoară în limba engleză, în cadrul [Facultății de Matematică și Informatică](http://fmi.unibuc.ro), Universitatea din București. 
Programul se bazează pe o tradiție lungă și robustă, începând cu cercetarile de pionierat în lingvistica matematică și computațională ale lui Solomon Marcus din anii '60 continuate remarcabil de acesta și de scoala lui ajungând până în prezent la nume de prestigiu binecunoscute in comunitatea de cercetare. 
Principalele obiective ale programului de master sunt să formeze specialiști cu cunoștințe solide în domeniul procesării limbajului natural și al lingvisticii computaționale, să asigure o pregătire vastă atât teoretică cât și practică absolvenților, să îi ajute pe aceștia să integreze în activitățile lor de cercetare și industriale cele mai recente evoluții din domeniu.

Programul de învățământ din primul an conține 6 discipline fundamentale, pregătitoare pentru cursurile ulterioare din program. Programul din anul al doilea conține 5 discipline avansate și specializate, îndrumându-i pe studenți către o pregătire complexă și interdisciplinară, fiind orientat atât către cercetare, cât și către industrie. Programul fiecărui an este completat de cursuri opționale pentru a oferi studentilor  atât cunoștințe suplimentare și complementare despre subiecte de NLP și lingvistică computațională, cât și din domenii conexe de informatică. Lista cursurilor opționale va fi actualizată anual în funcție de dinamica domeniului, de programele de masterat existente în facultate și de interacțiunea cu firmele interesate să ofere pregătire practică specializată în cadrul masterului.

Masteratul se bazează pe un puternic și modern corp profesoral, cu prezențe constante în jurnalele și conferințele de referință din domeniu. Masteratul va promova o atmosferă modernă, deschisă și colegială, bazată pe respectul și recunoasterea reciprocă a fiecărui membru al comunității. Masteratul se adresează tuturor membrilor interesați de procesarea limbajului natural și de lingvistica computațională, va promova egalitatea de gen, și nu va tolera nicio discriminare, indiferent de natura ei (de sex, religie, rasă, etnie, vârstă, etc).


### Domeniul de încadrare a programului de studii: **Informatică**
### Titlul programului de studii: **Natural Language Processing**
### Tipul programului de studii: **masterat de cercetare, zi**
### Durata programului de studii: **4 semestre / 120 ECTS**
### Anul în care urmează să devină operaţional: **2020-2021**
### Admitere: Iulie &amp; Septembrie 2020: **30 locuri buget**

<a name="admission"></a>
## **Admitere**
Probele de concurs sunt: 

1. analiza dosarului 
2. interviu individual pe baza lucrării de licență. 

Candidații a căror lucrare de licență nu se încadrează în domeniile Informatică, Matematică, Calculatoare și Tehnologia Informației, vor pregăti o listă de 4 subiecte din domeniul masterului. 

Candidații trebuie să dețină un certificat de competență lingvistică pentru limba engleza eliberat de către instituțiile abilitate. Aceste certificate pot fi eliberate si de [Centrul de Limbi Străine al Universității din București](https://unibuc.ro/studii/centre-de-limbi-straine/centrul-de-limbi-straine-al-universitatii-din-bucuresti/). Daca doriți să sustineti examenul online în perioada crizei, o puteți contacta pe [Dna. Prof. Diana Ioniță](https://unibuc.ro/studii/centre-de-limbi-straine/centrul-de-limbi-straine-al-universitatii-din-bucuresti/).

Pentru mai multe informații [consultati pagina facultății](https://fmi.unibuc.ro/admitere/admitere-master/).

Informații pentru studenții străini pot fi găsite [aici](https://unibuc.ro/international/studenti-internationali/admitere-studenti-internationali/?lang=en).

---
<a name="contact"></a> 
## **Contact**
- **Coordonator**: Prof. dr. habil. [Liviu P. Dinu](http://nlp.unibuc.ro/people/liviu.html) email: liviu.p.dinu @ gmail.com, tel. +40 761 146 148
- Prof. dr. habil. [Florentina Hristea](http://fmi.unibuc.ro/en/cv.php/cs/hristea_florentina_en) email: fhristea @ fmi.unibuc.ro
- Asist. Drd. [Sergiu Nisioi](http://nlp.unibuc.ro/people/snisioi.html) email: sergiu.nisioi @ unibuc.ro
---

<a name="cursuri"></a> 
## **Cursuri**
- Linguistics for Computer Science 
- Practical Machine Learning 
- Natural Language Processing
- Advanced Machine Learning 
- Cognitive Computing (in collaboration with IBM) 
- Information Retrieval and Text Mining 
- Machine Translation 
- Special Topics in Computational Linguistics 
- Bio-NLP 
- Special Topics in NLP and HLT 

<a name="optionale"></a> 
## **Cursuri opționale și alte activități**
- Vor fi invitați periodic cercetători din țară și din străinătate pentru a asigura atât prelegeri complementare programei, cât și pentru a realiza colaborari concrete cu alte centre de cercetare.
- Vor fi încurajate colaborările cu studenții și profesorii de la masteratele complementare din Universitatea din București (ex.: Masteratul de Digital Humanities - Facultatea de Limbi și Literaturi Străine, Masteratul Cognitive Sciences and Philosophy of Mind - Facultatea de Filosofie, etc.) sau de la alte centre universitare.

### **Alegerea cursurilor opționale**
Lista cursurilor opționale pentru fiecare semestru va fi stabilită anual, pe baza cursurilor existente și a opțiunilor studenților (la cerere, și in limita posibilităților, vor fi asigurate și cursuri care nu se găsesc acum în programă). Pentru alegerea cursulurilor opționale fiecare student prezintă opţiunea sa nominalizând, în ordinea descrescătoare a preferinţelor sale, [dintr-o listă de cursuri](http://fmi.unibuc.ro/ro/pdf/2019/optionale/Cerere_optionale_master_info_I_2019-2020.pdf).

1. Exemple de opțiuni pentru alegerea cursului opțional din semestrul I: **Knowledge Representation and Reasoning**, **Logic for Computer Science** sau alte cursuri din planul de învățământ al celorlalte mastere din facultate.
1. Exemple de opțiuni pentru alegerea cursului opțional din semestrul II: **Big Data**, **Statistics for Data Science** sau alte cursuri din planul de învățământ al celorlalte mastere din facultate.
1. Exemple de optiuni pentru alegerea cursului opțional din semestrul III: **Deep Learning**, **Modern Technologies for Information Security** sau alte cursuri din planul de învățământ al celorlalte mastere din facultate.
1. Exemple de optiuni pentru alegerea cursului opțional din semestrul IV: **Information Visualization**, **Special Topics in Artificial Intelligence** sau alte cursuri din planul de învățământ al celorlalte mastere din facultate.

<a name="practica"></a> 
## **Practica (Industry/Research Practice)**
Acest modul poate fi ales de către studenți dintr-o multitudine de optiuni:

- în cadrul unor firme partenere cu masteratul care dezvolta aplicatii de NLP (IBM, UiPath, Oracle, etc);
- în cadrul unor proiecte de cercetare dezvoltate de centrul Human Language Technologies Research Center sau a altor centre partenere
- în cadrul unor echipe de cercetare care lucrează la diverse articole/acțiuni de cercetare (activitati de adnotare, realizare de studii de caz, etc)
- participare la școli de vară (ESSLLI, etc), workshop-uri, tutoriale, schimburi de experiență, etc.
- alte activități specifice domeniului (Olimpiada de Lingvistica, etc)


<a name="dupa_master"></a> 
## **După terminarea studiilor**
- posibilități de cercetare avansată (doctorat) în:
    - două școli doctorale ale Universitătii din București: [Școala Doctorală de Informatică](http://fmi.unibuc.ro/ro/scoala_doctorala_info/despre_sdi/), Facultatea de Matematică și Informatică sau [Școala Doctorală Interdisciplinară](https://doctorat.unibuc.ro/scoala-interdisciplinara-de-studii-doctorale-a-universitatii-din-bucuresti/) a Universității din București (grupurile Mind, Language and Cognition și Sisteme Complexe)
    - școlile doctorale ale Academiei Române (RACAI), ale Universității Politehnica din București, ale Universității AI Cuza Iasi, ale Universității Babes-Bolyai Cluj, etc
- cercetare avansată în străinatate prin partenerii noștri din cadrul unor școli doctorale și
centre de cercetare din Spania, Italia, Germania, Marea Britanie, Elveția, Franța sau USA.
- oportunități majore de continuare în industrie în cadrul grupurilor de NLP și AI ale unui număr considerabil de firme (IBM, Google, Oracle, UiPath, dailight.ai etc)
- posibilități de dezvoltare a propriilor proiecte finanțate în cadrul Human Language Technologies Research Center


<a name="structura"></a> 
## **Anul universitar 2020-2021 (anul I) – 60 ECTS**
| Nr. | Cursuri obligatorii | C | S/L | E/V | ECTS | C | S/L | E/V | ECTS |
| --- | --- | --- | --- | --- | --- | --- | --- | --- | --- |
| | | <td colspan=4> Sem. I (14 săpt.) <td colspan=4> Sem. II (14 săpt.) |
| 1 | Linguistics for Computer Science | 2 | 1 | E | 6 | - | - | - | - |
| 2 | Practical Machine Learning | 2 | 1 | E | 6 | - | - | - | - |
| 3 | Natural Language Processing 1 | 2 | 1 | E | 6 | - | - | - | - |
| 4 | Opțional | 2 | 1 | E | 6 | - | - | - | - |
| 5 | Industry/Research Practice | - | 2 | V | 6 | - | - | - | - |
| 6 | Advanced Machine Learning | - | - | - | - | 2 | 1 | E | 6 |
| 7 | Natural Language Processing 2 | - | - | - | - | 2 | 1 | E | 6 |
| 8 | Cognitive Computing (in collaboration with IBM) | - | - | - | - | 1 | 2 | E | 6 |
| 9 | Opțional |   |   |   |   | 2 | 1 | E | 6 |
| 10 | Industry/Research Practice | - | - | - | - | - | 2 | V | 6 |
| **TOTAL** | **8** | **6** | **4E1V** | **30** | **7** | **7** | **4E1V** | **30** |

C = curs; S = seminar/laborator; Ob.xx = obligatoriu; Op.xx = opțional;
EV = evaluare; E = examen; V = verificare; ECTS = număr de credite europene transferabile;

## **Anul universitar 2021-2022 (anul II) – 60 ECTS**
| Nr. | Cursuri obligatorii | C | S/L | E/V | ECTS | C | S/L | E/V | ECTS |
| --- | --- | --- | --- | --- | --- | --- | --- | --- | --- |
| | | <td colspan=4> Sem. I (14 săpt.) <td colspan=4> Sem. II (14 săpt.) |
| 1 | Information Retrieval and Text Mining | 2 | 1 | E | 6 | - | - | - | - |
| 2 | Machine Translation | 2 | 1 | E | 6 | - | - | - | - |
| 3 | Special Topics in Computational Linguistics | 2 | 1 | E | 6 | - | - | - | - |
| 4 | Opțional | 2 | 1 | E | 6 | - | - | - | - |
| 5 | Disertation Research | - | 2 | V | 6 | - | - | - | - |
| 6 | Bio-NLP | - | - | - | - | 1 | 2 | E | 6 |
| 7 | Special Topics in NLP and HLT | - | - | - | - | 2 | 1 | E | 6 |
| 8 | Opțional | - | - | - | - | 2 | 1 | E | 6 |
| 9 | Disertation Research | - | - | - | - | - | 5 | V | 12 |
| **TOTAL** | **8** | **6** | **4E1V** | **30** | **5** | **9** | **3E1V** | **30** |

- **NB1.** Ultimele două săptămâni din semestrul IV vor fi dedicate finalizării lucrării de disertație, fiind normate cu 14 ore fiecare săptămână.
- **NB2.** Cursurile opționale vor fi alese dintre cursurile obligatorii ale celorlalte programe de mastere ale Facultății de Matematică și Informatică.
